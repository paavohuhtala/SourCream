# SourCreamin käyttöohje, kehitysversio

## Yleistä

Koska SourCream on emulaattori, sen käyttäminen vaatii Chip-8 -alustan ohjelmia (ROMeja) toimiakseen. Repositorio sisältää useita public domainissa olevia testiromeja, joista ainakin Tetris (TETRIS) ja Pong (PONG, PONG2) toimivat pelattavasti.

Voit käynnistää ROM-tiedoston valitsemalla pääikkunan ylävalikosta "File -> Load ROM...". Valittuasi tiedoston se käynnistetään automaattisesti.

Asetusikkuna löytyy valikosta "Options -> Configuration".

## Näyttöemulaatioasetukset

Nykyisessä kehitysversiossa näyttöasetuksista toimivat vain värivalinnat. Klikkaa tausta- tai etuvärinappia valitaksesi värit. Asetukset tulevat voimaan välittömästi, ja ne tallennetaan automaattisesti.

## Näppäinasetukset

Koska Chip-8 alustana ei sisällä varsinaisia nuolinäppäimiä, näppäimet pitää määrittää pelikohtaisesti. Nykyisessä kehitysversiossa näppäimiä ei vielä voi määritellä yksittäisesti käyttöliittymästä, mutta asetusikkuna sisältää kaksi presettiä Tetriksen ja Pongin testaamiseen, jotka löytyvät valintalaatikosta (jossa lukee oletuksena Custom).
